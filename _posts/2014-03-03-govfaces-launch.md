---
layout: post
title: Старт на GovFaces
---

<a href="http://www.govfaces.com/" style="display: block; text-align: center;">
	<img src="../../../images/govfaces-logo.png" alt="GovFaces" width="210" height="126" />
</a>

# Официален старт на GovFaces в ЕС

Днес в целия ЕС стартира една много любопитна платформа – GovFaces. Опитва се да бъде инструмент за ефикасна комуникация между граждани и политици. За момента покрива само евродепутати, но до края на годината има планове да слезе на ниво местно правителство и дори по-надолу.

Из [официалното прессъобщение](../../../files/govfaces_press_release_bg.pdf), публикувано в [българската Фейсбук група](https://www.facebook.com/groups/GovFacesBG/) на платформата:

> "Проблемът е следният: политиците получават хиляди коментари във Фейсбук и Туитър всеки ден. Толкова е неорганизирано, нестуктурирано, същевременно обидно, когато политиците нямат възможност да отговорят на всичко. Това, от което се нуждаем, е лесна, интерактивна и организирана платформа създадена за политици", казва оперативният директор (COO) Конър Сатъли.

Миналата седмица отидох скептичен на нейно представяне в Бетахаус и си тръгнах заинтригуван. В идеята определено има хляб. Смятам, че това е важна първа крачка към едно по-ефективно общуване с политици и официални лица. Определено ще е полезно за всички, ако платформата набере популярност - **колкото повече хора я ползват, толкова по-голям ще е стимулът и натискът над политици да правят същото** и да отговарят там. Съветвам ви да ѝ отделите няколко минути от вниманието си.

GovFaces има силна подкрепа от ЕС, както и значителен интерес от политиците там.

## Какво може да направите?

1. Да се регистрирате като гражданин на [eu.govfaces.com](http://eu.govfaces.com/).
2. Да потърсите някой евродепутат или комисар от Европейския парламент по име. За пример, ето профилите на [Кристалина Георгиева](http://eu.govfaces.com/en/politician/kristalina.georgieva) и [Ивайло Калфин](http://eu.govfaces.com/en/politician/ivailo.kalfin). Всички български евродепутати са там.
3. Да цъкнете бутончето, че имате интерес този политик да използва платформата.
4. Да зададете въпрос към него. Понеже все още няма много потребители, е много вероятно да получите и персонален отговор.

Ако ви е интересно, може да ползвате [Facebook групата](https://www.facebook.com/groups/GovFacesBG/) за връзка с българския екип, или за да следите развитието ѝ.

Аз не съм част от този екип, но идеята ми харесва и ми се иска да видя как ще се развие. Ако се чудите какво, защо как и кога, имам много информация за въпросната платофмра, след представянето и след като дори попаднах на една лична среща с Connor Sattely. Сигурен съм, че и от българския екип ще са повече от радостни да ви отговорят на резонните въпроси.