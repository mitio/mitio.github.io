---
layout: post
title: Europe Code Week 2014
description: Организирайте събитие за програмиране по време на Europe Code Week 2014 (11-17 октомври) и събудете интерес към програмирането у повече хора. Добавете още към над 400-те съществуващи събития.
image: http://ddimitrov.name/notes/images/europe-code-week-logo.png
---

<a href="http://codeweek.eu/" style="display: block; text-align: center;">
    <img src="{{ page.image | xml_escape }}" alt="Europe Code Week 2014 Logo" />
</a>

# Europe Code Week 2014

През октомври (11-17), за втора поредна година ще се проведе [Europe Code Week﻿](http://codeweek.eu/). С този текст имам няколко цели:

1. Да ви насърча да организирате повече събития, популяризиращи програмирането, по време на Code Week.
2. Ако вече участвате в организацията на такива събития, да ги [добавите на картата](http://events.codeweek.eu/).
3. Ако все още не програмирате, да се осмелите да пробвате по време на Code Week, а защо не и по-рано. Обещавам голяма възвращаемост на инвестицията и тонове забавление.

## За Code Week

Code Week е инициатива, която има една проста цел – **да събуди интерес към програмирането у повече хора** и да им даде напътствия как да се развиват в тази сфера.

С над 400 събития от цяла Европа (и дори извън пределите на континента), второто издание на Code Week значително надминава по мащаб миналогодишното. Инициативата стартира от екипа на Нели Круз, с помощ от [Европейската комисия](http://ec.europa.eu/dgs/connect/en/content/dg-connect) и в момента в нея участват над 35 държави.

Ако организирате (или искате да организирате) такова събитие - било то дълъг курс за студенти, или двучасов уъркшоп за ученици - добавете го на картата със събития.

- Препоръчително, но не задължително, е събитието да е безплатно за участниците.
- Приемат се събития както по време на, така и извън Code Week.
- Форматът, използвани технологии и целевата група на участниците са все неща, които вие избирате.

В крайна сметка, целта е една и е обща – събуждане на интерес към програмирането у повече хора.

За тези, които са достатъчно смели да организират свои събития, има [страхотно ръководство на сайта на Code Week](http://events.codeweek.eu/guide/). Ще може да получите помощ и напътствия.

## Организиране на събития

От целия ми опит с преподаване и организиране на събития за програмиране, съм стигнал до извода, че тази дейност далеч не е в полза само на другите. Тъкмо обратното:

- Преподаването на неща ме е научило на страшно много и ми е помогнало невероятно в собственото ми развитие като програмист и не само.
- Контактите, които ще осъществите и новите хора, с които ще се срещнете, когато се захванете с такава дейност, са безценни.
- Няма единствен правилен начин да запалиш интерес у някого, или да обясниш определена техническа концепция. Пълно е с предизвикателства и всеки е свободен да ги атакува и реши по собствен начин. Безкрайно интересно е.

И това е съвсем малък списък. Пробвайте.

## Вирусът

Много харесвам програмистките общности, защото за разлика от някои други сфери, ние с изключителен ентусиазъм споделяме знанията, уменията и страстите си и сме винаги отворени към начинаещи. Смятам, че точно този приток на нови хора и свежи идеи е ключът, който ни движи напред като общност и знания.

[Бъдещето е код](http://futureiscode.com/) и да програмираш ще е необходимо умение като това да четеш. Силно вярвам, че всеки човек трябва да има възможност да пробва дали и доколко програмирането е за него и считам, че всички ние, работещи в тази сфера, трябва да полагаме непрекъснати усилия, за да търкулнем топката.

**Ние трябва да сме вируса, разпространяващ идеята.**

Връзки:

1. [Основен сайт на Europe Code Week](http://codeweek.eu/)
2. [Ръководство за организиране на събития](http://events.codeweek.eu/guide/)
3. [Карта на съществуващите събития](http://events.codeweek.eu/)

Винаги може [да ми пишете](mailto:me@ddimitrov.name?subject=Относно+Europe+Code+Week) с въпроси по инициативата.
