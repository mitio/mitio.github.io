<!DOCTYPE html>
<html>
<head>
	<title>Блокади на МВР около Народно събрание — Dimitar Dimitrov's Notes</title>
	<link rel="stylesheet" type="text/css" href="../../../../stylesheets/notes.css">
	<meta http-equiv="content-type" content="text/html; charset=utf-8">
	<meta name="viewport" content="width=device-width, minimum-scale=1.0, maximum-scale=1.0" />
	<meta property="og:type" content="article" />
	<meta property="og:title" content="Блокади на МВР около Народно събрание" />
	
	
	<script type="text/javascript">
		var _gaq = _gaq || [];
		_gaq.push(['_setAccount', 'UA-28197881-1']);
		_gaq.push(['_trackPageview']);

		(function() {
			var ga = document.createElement('script'); ga.type = 'text/javascript'; ga.async = true;
			ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
			var s = document.getElementsByTagName('script')[0]; s.parentNode.insertBefore(ga, s);
		})();
	</script>
</head>
<body>
	<div id="main">
		<p><em>Текстът по-долу е изпратен като запитване към Пресцентъра на МВР в 16:16 ч. 12 юли 2013 г. през <a href="http://press.mvr.bg/contactus.htm">формата за връзка в сайта на Пресцентъра</a>.</em></p>

<p>Здравейте,</p>

<ol>
<li><p>Бих искал да получа ясен отговор на въпроса кой е издал разпореждане да бъде блокирана зона с такива големи размери около сградата на Народно събрание на протестното шествие от 11 юли 2013 г.</p></li>
<li><p>Интересува ме мотивировката за това разпореждане, тъй като беше очевидно, че тя създаде повече напрежение на място, между протестиращи и полиция, отколкото щеше да има, ако не беше блокиран подстъпът към храм-паметника "Св. Ал. Невски" по ул. "Оборище". Ако целта е била опазване на реда и мирния характер на протеста, то полицейските блокади работеха в ущърб на тези цели.</p></li>
<li><p>Интересува ме на протестното шествие, което ще се проведе днес, петък, 12 юли, дали се планира да бъде блокирана същата зона и ако да, каква е мотивировката за това, предвид създалото се вчера напрежение?</p></li>
</ol>


<p>Оградената зона е с периметър от 2,3 км и с огромна площ, както се вижда от тази диаграма:</p>

<p><img src="http://www.optimiced.com/wp-uploads/2013/07/new-vatican.png" alt="MVR Security Perimeter" /></p>

<p>Протестнотно шествие от 11 юли 2013 г. се движеше с идеята да обиколи зоната за сигурност, обособена от МВР около сградата на Народното събрание. Протестиращите завиха наляво по бул. "Васил Левски" и след това трябваше да завият отново наляво по ул. "Оборище" и да минат покрай храм-паметника "Св. Ал. Невски", запазвайки мирния характер на протеста.</p>

<p>Вашите колеги, обаче, бяха поставили полицейски блокади на следните кръстовища с бул. "Васил Левски" - с ул. "Оборище", ул. "Московска", ул. "Врабча". Бяха блокирани и подстъпите до зоната около НС откъм бул. "Дондуков".</p>

<p>Въпросните блокади създадоха голямо напрежение между групата на протестиращите и служителите на място. Ако блокадата на бул. "Васил Левски" и ул. "Оборище" липсваше, протестнотно шествие щеше да мине покрай храм-паметника "Св. Ал. Невски" и проблеми и напрежение нямаше да има.</p>

<p>След проведен разговор с колегите ви от Пресцентъра на МВР на 11 юли 2013 г., конкретен отговор не ми беше даден. Аргументацията беше, че блокадите са по преценка на служителите на МВР, направена на място и според ситуацията. Моят аргумент е, че преценката е била грешна, поради очевидно създалото се напрежение. Служители на МВР, с които разговарях на място, отказаха коментар, с аргумента, че не могат да дадат информация и ме пренасочиха към Пресцентъра на МВР.</p>

<p>Ще бъда напълно откровен с вас и ще кажа каква е моята мотивация да питам тези неща:</p>

<ol>
<li>Не мога да се сетя за разумна причина да съществуват въпросните блокади, която да работи в името на опазване обществения ред и мирния характер на протестите.</li>
<li>От друга страна, очевидни са резултатите от тези блокади - повишаване напрежението и увеличаване вероятността да се случи сблъсък между протестиращи и полиция, което би било в полза на определени кръгове.</li>
<li>Липсата на категоричен отговор за мотивацията по т. 1 подсилва аргументите, че органите на МВР изпълняват разпореждане, което е в ущърб на протестиращите, на опазване обществения ред и в ущърб на мирния характер на протеста.</li>
</ol>


<p>Ако на свой ред вие не сте откровени и отново не се мотивирате ясно и конкретно защо въпросните блокади са там, смятам, че изводът е ясен - какво се случва и какви разпореждания се издават на МВР.</p>

<p>Димитър Димитров</p>

<p>П.С. Този текст, както и вашият задължителен отговор, ще бъде споделен в публичното пространство.</p>


		<p class="meta">
			Публикувано на 12.07.2013 г.<br />
			<a href="/">←</a>
		</p>
		<p class="navigation">
		</p>
	</div>
	
</body>
</html>
