<!DOCTYPE html>
<html>
<head>
	<title>Не заемате позиция за протеста? Това ще ви удари здраво по джоба — Dimitar Dimitrov's Notes</title>
	<link rel="stylesheet" type="text/css" href="../../../../stylesheets/notes.css">
	<meta http-equiv="content-type" content="text/html; charset=utf-8">
	<script type="text/javascript">
		var _gaq = _gaq || [];
		_gaq.push(['_setAccount', 'UA-28197881-1']);
		_gaq.push(['_trackPageview']);

		(function() {
			var ga = document.createElement('script'); ga.type = 'text/javascript'; ga.async = true;
			ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
			var s = document.getElementsByTagName('script')[0]; s.parentNode.insertBefore(ga, s);
		})();
	</script>
</head>
<body>
	<div id="main">
		<h1><em>"Не ме интересува"</em></h1>

<p>За мен доводите на повечето непротестиращи се свеждат до тези три думи.</p>

<p>Затваряйки си очите, обаче, ще платите за това от джоба си. Скъпо.</p>

<p>Ако работите в България, значи плащате някакви данъци. Ако мислите поне малко в перспектива, то действията на текущото правителство би трябвало сериозно да ви притесняват. Ако ви пука за парите ви и за сигурността на бъдещето ви, разбира се.</p>

<h2>Асен Василев за енергетиката</h2>

<p>Ще дам един-единствен, конкретен пример с наболелия сектор "енергетика". Няма да коментирам абстрактни понятия като "морал" и "съвест", а ще се опитам да се придържам към числа и факти, засягащи пряко всеки данъкоплатец и потребител в България.</p>

<iframe width="660" height="371" src="//www.youtube.com/embed/4f75KdJRy9c" frameborder="0" allowfullscreen></iframe>


<p>Интервю (ок. 16 минути) с бившия енергиен министър от служебното правителство Асен Василев. Обсъждат се проблемите в енергийната система в момента, действията на сегашното правителство по темата, както и бъдещи въпроси.</p>

<p>В текста по-долу съм опитал да покрия по-важните моменти от разговора с Асен Василев.</p>

<p>Ако след като изгледате интервюто, все още сте на мнение, че сегашното правителство е "окей" — останете си вкъщи. Но да си затворите очите и да не се информирате какво се случва, означава, че не ви интересува как се харчат и как ще се харчат вашите средства.</p>

<h3>Енергийният микс и цената на тока</h3>

<p>В разговора с Асен Василев се коментират неясните моменти и съмненията за проблеми в модела на сегашното правителство, свързани с обещаното намаление на цената на тока. Служебното правителство представя балансиран модел за промяна в енергийния микс, който да стабилизира нещата в системата. Основна идея в него е да се намали количеството на задължително изкупувана ел. енергия от неефективните производства и те да я продават на свободен пазар. Техният модел води до запазване на цената на ел. енергия за крайните потребители.</p>

<p>Правителството на Орешарски, обаче, предлага доста по-плах модел, който не засяга толкова много интересите на неефективните производства и избягва много от нужните за трайна стабилизация промени. Въпреки това, обещават по-ниска цена на тока, с 5%. Откъде ще се вземат средствата за това и как ще се отрази това на стабилността на енергийната система не става ясно.</p>

<h3>Планувано спиране блоковете на АЕЦ "Козлодуй"</h3>

<p>Споменато е предстоящото спиране на пети и шести блок на АЕЦ "Козлодуй" през 2021 и 2023 г. както и необходимостта да се започнат спешни преговори за удължаване на експлоатационния им период. Според думите на Асен Василев, това е нормална процедура, но ако не бъде започната сега, срокът ще бъде изпуснат и спирането им ще трябва да се случи. Това спиране би могло да бъде предпоставка за обслужване на определени интереси в енергийната система. Токът от АЕЦ "Козлодуй" е евтин и производството му е ефективно, за разлика от други производства.</p>

<h3>Кашата около "Южен поток"</h3>

<p>Коментират се липсата на прозрачност около проекта "Южен поток" и другите големи проблеми с него.</p>

<p>Малко цифри по "Южен поток". Цената на проекта нараства от малко над 1 млрд. евро до над 3 млрд. евро. Инвестицията от страна на българската компания е в неясен размер и не е уточнено как ще бъде покрита. Може да се наложи държавата да плаща лихви от порядъка на 240 млн. евро на година по тази част, за следващите над 20 години. Неясно е дали ще бъдат пуснати обществени поръчки за строителство и доставки, или ще бъдат сключвани договори с непрозрачни условия. Руската страна иска да контролира 100% от потока на тръбата, а това е в пряко противоречие с европейското законодателство, за което могат да ни бъдат наложени големи по размер глоби.</p>

<h3>Осъждан за финансови престъпления начело на БЕХ</h3>

<p>Коментира се назначеният за шеф на БЕХ Георги Христозов, осъждан за финансови престъпления и как това може да доведе до проблем с рефинансирането на взетия от БЕХ заем, заради основателни съмнения от страна на потенциални финансови инвеститори.</p>

<h3>Професионалистите и политиката</h3>

<p>Цитат на Асен Василев от финала на интервюто, в отговор на въпрос към него дали има планове за политическа кариера:</p>

<blockquote><p><em>"Ами, не, не искам да влизам в партии. Защото влизането в партии означава, че по един или друг начин аз трябва да се асоциирам с някакъв партиен лидер, с някаква платформа, с някаква идеологическа платформа. Аз съм професионалист. За мен е важно когато има даден проблем, той да се реши по възможно най-прагматичния начин, в полза на гражданите. Това е."</em></p></blockquote>

<h2>А моите пари?</h2>

<p>Вие решете добре ли се харчат данъците ви в момента и какви са перспективите за харчене в близкото бъдеще. Само не хранете илюзии, че тези данъци няма да се променят. Действали, или бездействали, всичко ще излезе от нашия джоб – и моя, и вашия.</p>

<p>Ако пък вече сте на площада, не чакайте втора покана да се опитате да убедите пасивните хора около вас защо е толкова важно точно това, точно сега. Иначе всички ще платим, без изключения.</p>

<p>Вие сте на ход.</p>


		<p class="meta">
			Публикувано на 13.07.2013 г.<br />
			<a href="/">←</a>
		</p>
		<p class="navigation">
		</p>
	</div>
</body>
</html>
