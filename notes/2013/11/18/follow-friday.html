<!DOCTYPE html>
<html>
<head>
	<title>Follow Friday — Dimitar Dimitrov's Notes</title>
	<link rel="stylesheet" type="text/css" href="../../../../stylesheets/notes.css">
	<meta http-equiv="content-type" content="text/html; charset=utf-8">
	<script type="text/javascript">
		var _gaq = _gaq || [];
		_gaq.push(['_setAccount', 'UA-28197881-1']);
		_gaq.push(['_trackPageview']);

		(function() {
			var ga = document.createElement('script'); ga.type = 'text/javascript'; ga.async = true;
			ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
			var s = document.getElementsByTagName('script')[0]; s.parentNode.insertBefore(ga, s);
		})();
	</script>
</head>
<body>
	<div id="main">
		<h1>Follow Friday</h1>

<p><em>Нищо не е черно-бяло.</em></p>

<h2>На тъмно и без алтернатива</h2>

<p>Преди изборите през май се <a href="/notes/2013/04/30/elections.html">чувствах</a> доста изгубен. Знаех, че е важно да гласувам, но ми беше много, много трудно да избера за кого и за какво. Смятам, че основната причина за това бе, че практически съм проспал почти всички управления преди ГЕРБ и нямам исторически бекграунд кой какъв е и за какво се е борил. А не съм толкова млад вече. Което значи, че между моята възраст и прага от 18 години има близо десет години разлика (вече не съм първа младост, ех... :) И повечето от тези хора вероятно се чувстват още по-изгубени и от мен.</p>

<p>Не виждате политическа алтернатива на сегашната боза? Разочаровани сте от всички партии и всички политици? Гади ви се, като си помислите, че наближават избори – дотолкова, че смятате наистина да не гласувате?</p>

<p>Значи страдате от моята болест. Но смятам, че към момента съм по-добре :)</p>

<h2>Как се ориентирам сега?</h2>

<p>Чета малко повече новини и се опитвам да запомня. Обръщам внимание на определени имена, запомням ги. Изграждам мини-профили около тях. Свързвам ги едно с друго. Започвам да обръщам внимание на неща, които преди бяха просто устойчиви словосъчетания за мен, а сега са я мултимилиарден енергиен проект, я някой опасен законопроект, застрашаващ основни човешки свободи, я нереформирана и вечно проблемна агенция, предприятие, министерство... Оказва се, че да игнорирам тези неща е като да игнорирам собственото си здраве. И колкото повече от нас сме в това състояние, толкова по-удобно за една определена група хора.</p>

<h2>Реформаторите</h2>

<p>Да, да, ама празни приказки, ще кажете. Така е, затова ето ви един конкретен съвет – започнете да следите какво пише и какво прави <a href="http://radankanev.blogspot.com/">Радан Кънев</a>. Сега.</p>

<h2>Защо него?</h2>

<p>Започнах да го следя сравнително случайно. Не помня точно как. Моето впечатление от него до момента е за един много нормален и съвестен човек, който винаги е работил за хляба си, който има много смислени идеи за нашата икономика, съдебна система и прочее и който като че ли носи правилната мотивация. В момента е председател на ДСБ и е един от инициаторите на Реформаторския блок. Въпреки противоречивите мнения за РБ, самата стъпка и борба за създаването на блока изисква определени жертви, компромиси, дипломатичност и преглъщане на егото в името на една обща цел и едно общо благо. И това са все качества, които ме карат да го харесвам. Качества, каквито един лидер и политик трябва да притежава и да показва.</p>

<p>Човекът си има и <a href="https://twitter.com/rmkanev">Twitter</a>, и <a href="https://www.facebook.com/radan.kanev">Facebook</a>. Ползвайте което ви е по-удобно.</p>

<h2>Защо сега?</h2>

<p>Важно е да започнете да следите сега, докато няма официална предизборна кампания. По време на тези кампании, съвсем на нищо не може да се вярва. Всичкото политик започва да туити и фейсбучи. Вдига се пукотевица и пушилка до небесата. Сега нещата са малко по-нормални и спокойни. Който краде принципно, си краде. Който работи принципно, си работи и се вижда какво работи, какво говори и какви позиции заема.</p>

<h2>Нищо не е черно-бяло</h2>

<p>Вярвам, че в (почти) всяка партия има и свестни хора. И в БСП, и в ГЕРБ. За ДПС имам малко повече съмнения, за Атака – още повече. Но да кажем, че е така. Само че лидерите са важни. Изключително важни. Заради Станишев, Местан, Доган, Борисов и Цветанов, партиите им не трябва да разполагат със значителна власт, защото реално тези лидери определят посоката на движение. Мотивацията на споменатите по-горе изобщо не е такава, каквато трябва да бъде. А пък Сидеров е съвсем отделна категория и въобще не искам да го споменавам.</p>

<p>И ето защо, от известно време следя Радан Кънев. О, той не е съвръшен, хич даже. Но и аз не съм съвършен. Хич даже. Въпреки това, съм доволен от него.</p>

<p>Но това си е лично моето мнение, а е хубаво всеки да има свое. Затова започнете да следите <em>някого</em> и да градите мнение.</p>

<p>Сега.</p>


		<p class="meta">
			Публикувано на 18.11.2013 г.<br />
			<a href="/">←</a>
		</p>
		<p class="navigation">
		</p>
	</div>
	
</body>
</html>
