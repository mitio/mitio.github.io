<!DOCTYPE html>
<html>
<head>
	<title>Старт на GovFaces — Dimitar Dimitrov's Notes</title>
	<link rel="stylesheet" type="text/css" href="../../../../stylesheets/notes.css">
	<meta http-equiv="content-type" content="text/html; charset=utf-8">
	<script type="text/javascript">
		var _gaq = _gaq || [];
		_gaq.push(['_setAccount', 'UA-28197881-1']);
		_gaq.push(['_trackPageview']);

		(function() {
			var ga = document.createElement('script'); ga.type = 'text/javascript'; ga.async = true;
			ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
			var s = document.getElementsByTagName('script')[0]; s.parentNode.insertBefore(ga, s);
		})();
	</script>
</head>
<body>
	<div id="main">
		<p style="text-align:center;"> <a href="http://www.govfaces.com/"><img src="../../../images/govfaces-logo.png" alt="GovFaces" width="210" height="126" /></a></p>

<h1>Официален старт на GovFaces в ЕС</h1>

<p>Днес в целия ЕС стартира една много любопитна платформа – GovFaces. Опитва се да бъде инструмент за ефикасна комуникация между граждани и политици. За момента покрива само евродепутати, но до края на годината има планове да слезе на ниво местно правителство и дори по-надолу.</p>

<p>Из <a href="../../../files/govfaces_press_release_bg.pdf">официалното прессъобщение</a>, публикувано в <a href="https://www.facebook.com/groups/GovFacesBG/">българската Фейсбук група</a> на платформата:</p>

<blockquote><p>"Проблемът е следният: политиците получават хиляди коментари във Фейсбук и Туитър всеки ден. Толкова е неорганизирано, нестуктурирано, същевременно обидно, когато политиците нямат възможност да отговорят на всичко. Това, от което се нуждаем, е лесна, интерактивна и организирана платформа създадена за политици", казва оперативният директор (COO) Конър Сатъли.</p></blockquote>

<p>Миналата седмица отидох скептичен на нейно представяне в Бетахаус и си тръгнах заинтригуван. В идеята определено има хляб. Смятам, че това е важна първа крачка към едно по-ефективно общуване с политици и официални лица. Определено ще е полезно за всички, ако платформата набере популярност - <strong>колкото повече хора я ползват, толкова по-голям ще е стимулът и натискът над политици да правят същото</strong> и да отговарят там. Съветвам ви да ѝ отделите няколко минути от вниманието си.</p>

<p>GovFaces има силна подкрепа от ЕС, както и значителен интерес от политиците там.</p>

<h2>Какво може да направите?</h2>

<ol>
<li>Да се регистрирате като гражданин на <a href="http://eu.govfaces.com/">eu.govfaces.com</a>.</li>
<li>Да потърсите някой евродепутат или комисар от Европейския парламент по име. За пример, ето профилите на <a href="http://eu.govfaces.com/en/politician/kristalina.georgieva">Кристалина Георгиева</a> и <a href="http://eu.govfaces.com/en/politician/ivailo.kalfin">Ивайло Калфин</a>. Всички български евродепутати са там.</li>
<li>Да цъкнете бутончето, че имате интерес този политик да използва платформата.</li>
<li>Да зададете въпрос към него. Понеже все още няма много потребители, е много вероятно да получите и персонален отговор.</li>
</ol>


<p>Ако ви е интересно, може да ползвате <a href="https://www.facebook.com/groups/GovFacesBG/">Facebook групата</a> за връзка с българския екип, или за да следите развитието ѝ.</p>

<p>Аз не съм част от този екип, но идеята ми харесва и ми се иска да видя как ще се развие. Ако се чудите какво, защо как и кога, имам много информация за въпросната платофмра, след представянето и след като дори попаднах на една лична среща с Connor Sattely. Сигурен съм, че и от българския екип ще са повече от радостни да ви отговорят на резонните въпроси.</p>


		<p class="meta">
			Публикувано на 03.03.2014 г.<br />
			<a href="/">←</a>
		</p>
		<p class="navigation">
		</p>
	</div>
	
</body>
</html>
