<!DOCTYPE html>
<html>
<head>
	<title>Rails Girls Sofia 3.0 – Keep Coding — Dimitar Dimitrov's Notes</title>
	<link rel="stylesheet" type="text/css" href="../../../../stylesheets/notes.css">
	<meta http-equiv="content-type" content="text/html; charset=utf-8">
	<meta name="viewport" content="width=device-width, minimum-scale=1.0, maximum-scale=1.0" />
	<meta property="og:type" content="article" />
	<meta property="og:title" content="Rails Girls Sofia 3.0 – Keep Coding" />
	<meta property="og:image" content="http://ddimitrov.name/notes/images/rails-girls-sofia-3.0-group-photo.jpg" />
	<meta property="og:description" content="Rails Girls Sofia 3.0 приключи. Прочетете как да продължите, вижте връзките към материали и ресурси по темата и информация за Rails Girls study групите, които организираме." />
	<script type="text/javascript">
		var _gaq = _gaq || [];
		_gaq.push(['_setAccount', 'UA-28197881-1']);
		_gaq.push(['_trackPageview']);

		(function() {
			var ga = document.createElement('script'); ga.type = 'text/javascript'; ga.async = true;
			ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
			var s = document.getElementsByTagName('script')[0]; s.parentNode.insertBefore(ga, s);
		})();
	</script>
</head>
<body>
	<div id="main">
		<p><a href="http://railsgirls.com/sofia" style="display: block; text-align: center;">
    <img src="http://ddimitrov.name/notes/images/rails-girls-sofia-3.0-group-photo.jpg" alt="Групова снимка на Rails Girls Sofia 3.0" />
</a></p>

<h1>Rails Girls Sofia 3.0 – Keep Coding!</h1>

<p>На 11-12 се случи и третото издание на <a href="http://railsgirls.com/sofia">Rails Girls Sofia</a>. Там, с помощта на цяла армия от 35 инструктора и близо 70 участнички, се опитахме да разбием предразсъдъците за дамите и програмирането. Атмосферата беше страхотна.</p>

<p>Може да видите <a href="https://www.facebook.com/media/set/?set=a.715213401897784.1073741835.452102071542253&amp;type=3">снимки от събитието тук</a>.</p>

<p>Тук споделям всички ресурси, които ползвахме по време на събитието и завършвам с малко лични наблюдения.</p>

<h2>Ресурси и напътствия</h2>

<p>Дори да не сте присъствали на събитието, това ще ви е полезно.</p>

<p>Като начало, може да разгледате следните презентации, които ползвахме на Rails Girls Sofia 3.0:</p>

<ul>
<li><a href="https://speakerdeck.com/mitio/rails-girls-sofia-3-dot-0-day-1">презентацията от събота, 11 октомври</a>;</li>
<li><a href="https://speakerdeck.com/mitio/rails-girls-sofia-3-dot-0-day-2">презентацията от неделя, 12 октомври</a>;</li>
<li><a href="http://rails-girls-sofia.github.io/rails-girls-training/">презентацията, по която се движеха уъркшоп сесиите</a>.</li>
</ul>


<p>Обобщение на ресурсите, които препоръчваме за всеки начинаещ в сферата, без значение от пол и възраст, може да откриете в <a href="https://github.com/rails-girls-sofia/guides/blob/master/after-the-event-keep-coding.md#readme">ръководството за това как да продължим развитието си след събитието</a>. На български, специално написано от нас за участничките на Rails Girls Sofia, текстът съдържа множество мотивационни и информативни ресурси. Препоръчваме да го прегледате.</p>

<h2>Europe Code Week 2014</h2>

<p>Това трето издание се случи под шапката на <a href="../../../../notes/2014/09/15/europe-code-week-2014.html">Европейската седмица на програмирането</a>. Нашата групова снимка е използвана в началото на <a href="http://blog.codeweek.eu/post/99933660935/official-eu-code-week-kickoff">публикацията за официалния старт на седмицата</a>.</p>

<h2>Study групи</h2>

<p>От март 2014 г. поддържаме учебни групи – <a href="https://www.facebook.com/groups/RailsGirlsSofiaStudyGroup/">Rails Girls Sofia Study Group</a>. Събираме се всяка седмица, вечер, в <a href="http://initlab.org">init Lab</a> и се учим чрез практика, примесена с кратки теоретични отклонения. Тези учебни групи са мястото, където реално се трупат знания и където вдигате нивото си.</p>

<p>В момента сбирките се правят четвъртък и петък, от 19:30 ч. до около 22:00 ч. В текущата стая имаме място за около десетина човека на ден. При нужда, можем да си запазим стая и за 25 човека, ако знаем предварително. Достъпът е безплатен.</p>

<p>Групите са основно самообучителни, с напътствия от инструктори. Няма да е фатално, ако се пропускат от време на време. Няма да даваме домашни и няма да очакваме да правите неща вкъщи, сами.</p>

<p>Ако желаете да продължите да учите и искате да се присъедините към групите, направете следното:</p>

<ol>
<li>Ако използвате Facebook, подайте заявка за членство във <a href="https://www.facebook.com/groups/RailsGirlsSofiaStudyGroup/">Facebook групата</a>. Ако не използвате Facebook, присъединете се към <a href="https://groups.google.com/forum/#!forum/rails-girls-sofia-study-groups">пощенския списък</a>. Не пречи да направите и двете.</li>
<li>Попълнете името си в графика за текущата седмица, за деня, в който планирате да дойдете. Трябва да знаем, че ще идвате. Графикът се публикува и на двете места от т. 1. Във Facebook обикновено е публикуван като "закачена" публикация и е видим най-горе.</li>
</ol>


<p>В случай, че се съберат повече от десетина човека за даден ден, ще опитаме да си запазим по-голямото помещение на същото място. Можем да го направим, ако знаем достатъчно рано.</p>

<p>Отново, групите са най-добрият начин да напредвате, редом с други като вас, ако сте избрали този път. Както казахме и на самото събитие, ние не можем да ви занесем до върха, но ако сте готови да стигнете там с двата си крака, ще ви помогнем да намерите пътя.</p>

<h2>Бъдещи събития</h2>

<p>На това издание за пръв път бях само организатор, без да съм инструктор. Това беше трудно решение, което трябваше да взема, в името на по-добрата организация на събитието на място, както и за да не ощетявам моите евентуални участнички с липсата си, когато правя други неща.</p>

<p>Организацията на събитието е много и да организирам събития не е от най-силните ми страни. От друга страна, има хора, които се справят блестаящо с това.</p>

<p>Много бих се радвал, ако в организацията на следващи Rails Girls събития се включите и вие – хората от общността. Идеалният за мен вариант е да се грижа единствено за съдържанието, програмата, инструкторите и техническото обезпечение на самото събитие (ток, интернет, звук, проектор) и да не ми се налага да се занимавам със спонсори, кетъринг, зала, печатни материали, комуникация и прочее.</p>

<p>Ако харесвате събитията, ако искате да има следващи издания и ако сте готови да се включите в организацията, свържете се с мен.</p>

<h2>Благодаря</h2>

<p><strong>Вие направихте Rails Girls Sofia 3.0 страхотно!</strong></p>

<p>Бъдете все така любопитни и смели и не спирайте да изследвате нови територии.</p>


		<p class="meta">
			Публикувано на 14.10.2014 г.<br />
			<a href="/">←</a>
		</p>
		<p class="navigation">
		</p>
	</div>
	
</body>
</html>
