---
layout: post
title: 'Какво следва след избори? - Пресконференция на "Протестна мрежа" - #ДАНСwithme'
---

# Какво следва след избори?

Един възможен отговор на този така наболял въпрос в последните близо два месеца протести, който аз харесвам и споделям, се чу вчера по време на пресконференцията на т. нар. "Протестна мрежа".

Събрано в две изречения:

1. Нямаме ясни данни какво ще стане на евентуални избори и има твърде много неизвестни, за да се прогнозира точно, но категорично ще има големи размествания спрямо сегашната ситуация.
2. Ние (прохождащото гражданско общество) се превръщаме в сигнална лампа, която ще светва при всеки гаф на което и да е правителство, за да започнем дългия процес на дисциплиниране на политическата класа.

Вижте точните думи (началото е в 58:18, около 3-4 минути е):

<iframe width="660" height="371" src="https://www.youtube.com/embed/IpSKTLAVAdw#t=58m18s" frameborder="0" allowfullscreen></iframe>

Следва пълният текст на въпроса и на отговора.

Мара Барева, БТА, задава въпроса в [58:18](http://www.youtube.com/watch?v=IpSKTLAVAdw&hd=1&t=58m18s):

> "Добре, ще постигнете целите си, да кажем, ще има нови избори, но дали няма да се повтори сегашния резултат. Всъщност, вие като не припознавате никоя политическа сила, а и нямате намерение да сформирате политическа партия, тогава на какво всъщност разчитате и как виждате нещата след изборите?"

Ясен Атанасов дава първата част от отговора.

Лъчезар Косев, музикант, допълва в [59:40](http://www.youtube.com/watch?v=IpSKTLAVAdw&hd=1&t=59m40s):

> "Искам да направя нещо много ясно. Понеже вече стана дума, но сякаш трябва да се повтори няколко пъти, за да бъде разбрано. Може би някои от вас са чували за руския учен Павлов, който обучавал кучета, като светне лампа и кучето свиква, че получава храна.
>
> **Ние сме една такава лампа за която и да е партия. Когато тя пристъпи принципите на демокрацията, ние светваме.**
>
> Едва ли някой от нас може да очаква продмяна на сегашната политическа система - партии, чисто нови субекти... Това не е реалистично. Дори промяна в изборните правила би смекчила проблемите, но не би ги решила изцяло. Затова ние не желаем да формулираме някаква бъдеща политика. За това има политици, експерти, хора, които са специалисти в съответните области. Ние сме хората, които чуваме един певец да пее и да пее фалшиво. Едни музиканти да свирят фалшиво и да свирят съвсем други партитури от обещаните. За това не е необходимо да си специалист. Това просто е елементарно усещане, човешко.
>
> **Затова нека какво ще следва после, да избере българският народ чрез избори.**
>
> Ако този, който дойде след това, отново е ГЕРБ - ако те са си взели поука от това, че бяха свалени от властта, ако поправителния изпит са си го взели и започнат да управляват по по-различен начин - наистина демократично - ние няма да сме срещу тях. Нека спечелят БСП. (Възгласи в залата.) Не, говоря принципно, вие много добре ме разбирате. В случая, ние просто очакваме от политиците да вършат своите ангажименти. Това е."
