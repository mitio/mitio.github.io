---
layout: post
title: Rails Girls Study групи
---

-> <a href="http://railsgirls.com/sofia"><img src="../../../images/rails-girls.jpg" alt="Rails Girls Sofia" width="200" height="178" /></a> <-

# Rails Girls Study групи

Както споменах в края на [Rails Girls Sofia](http://railsgirls.com/sofia2014#thanks), след това издание искам да организирам нещо като study групи, в които тези от вас, които имат желание, да продължат развитието си.

Време е да започнем.

## Какво ще представляват?

Форматът не е твърдо фиксиран и ще го нагодим в движение, с експерименти, обратна връзка и с ваша помощ :)

Най-общо:

- Няколко на брой групи, съставени от малък брой участници – около 10-ина.
- Ежеседмични срещи на всяка от групите. Това значи, че в няколко дни от седмицата някоя група ще има сбирка.
- Сравнително автономни, насърчаващи самостоятелната и екипна работа. Ще помагаме, но вие трябва да сте мотивирани и сериозни.
- Ще има поне един инструктор по време на сбирките на всяка група, поне в първите месеци.
- Само в работни дни и само след работно време – от 19:00-19:30.
- С продължителност от около час и половина до два.
- Срещите ще бъдат в [InitLab](http://initlab.org/).
- Няма да бъде фатално, ако от време на време пропускате.
- Ако има места, няма да има проблем да идвате и повече от веднъж седмично.
- Няма да има изрична работа за "домашно", но ще има насоки и ще може да правите неща, ако имате време и желание.
- Безплатни и свободни за достъп. Това не значи, че няма да има организация, защото иначе няма да се съберем.

## Какво ще правим на сбирките?

- Самостоятелна или групова работа по проект. Имам няколко възможни идеи, ако вие нямате нещо конкретно наум, за което ви сърбят ръцете.
- Ще отговаряме на въпроси и ще си обясняваме неща.
- Възможно е да правим кратки и неформални презентации по определена тема, с или без слайдове, в зависимост от случая.
- Може и просто да идвате и да четете тематични книжки и уроци на място.

Ще експериментираме, ще учим и ще се забавляваме :)

## Мястото

Както написах по-горе, засега ще пробваме в [InitLab](http://initlab.org/about). Имаме одобрението на домакините. Мястото е много централно и духът там ще бъде много подходящ на нашите цели.

## Как да се запиша?

Ако сте сериозни в желанието си да участвате, използвайте [този формуляр](https://docs.google.com/forms/d/1NmYbR9stsTdi5ZhV1aN5oCHDz-Qr8zLOLBWM2ph1iJg/viewform).
