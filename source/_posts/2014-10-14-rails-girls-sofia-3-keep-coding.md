---
layout: post
title: Rails Girls Sofia 3.0 – Keep Coding
description: Rails Girls Sofia 3.0 приключи. Прочетете как да продължите, вижте връзките към материали и ресурси по темата и информация за Rails Girls study групите, които организираме.
image: http://ddimitrov.name/notes/images/rails-girls-sofia-3.0-group-photo.jpg
---

<a href="http://railsgirls.com/sofia" style="display: block; text-align: center;">
    <img src="{{ page.image | xml_escape }}" alt="Групова снимка на Rails Girls Sofia 3.0" />
</a>

# Rails Girls Sofia 3.0 – Keep Coding!

На 11-12 се случи и третото издание на [Rails Girls Sofia](http://railsgirls.com/sofia). Там, с помощта на цяла армия от 35 инструктора и близо 70 участнички, се опитахме да разбием предразсъдъците за дамите и програмирането. Атмосферата беше страхотна.

Може да видите [снимки от събитието тук](https://www.facebook.com/media/set/?set=a.715213401897784.1073741835.452102071542253&type=3).

Тук споделям всички ресурси, които ползвахме по време на събитието и завършвам с малко лични наблюдения.

## Ресурси и напътствия

Дори да не сте присъствали на събитието, това ще ви е полезно.

Като начало, може да разгледате следните презентации, които ползвахме на Rails Girls Sofia 3.0:

- [презентацията от събота, 11 октомври](https://speakerdeck.com/mitio/rails-girls-sofia-3-dot-0-day-1);
- [презентацията от неделя, 12 октомври](https://speakerdeck.com/mitio/rails-girls-sofia-3-dot-0-day-2);
- [презентацията, по която се движеха уъркшоп сесиите](http://rails-girls-sofia.github.io/rails-girls-training/).

Обобщение на ресурсите, които препоръчваме за всеки начинаещ в сферата, без значение от пол и възраст, може да откриете в [ръководството за това как да продължим развитието си след събитието](https://github.com/rails-girls-sofia/guides/blob/master/after-the-event-keep-coding.md#readme). На български, специално написано от нас за участничките на Rails Girls Sofia, текстът съдържа множество мотивационни и информативни ресурси. Препоръчваме да го прегледате.

## Europe Code Week 2014

Това трето издание се случи под шапката на [Европейската седмица на програмирането](../../../../notes/2014/09/15/europe-code-week-2014.html). Нашата групова снимка е използвана в началото на [публикацията за официалния старт на седмицата](http://blog.codeweek.eu/post/99933660935/official-eu-code-week-kickoff).

## Study групи

От март 2014 г. поддържаме учебни групи – [Rails Girls Sofia Study Group](https://www.facebook.com/groups/RailsGirlsSofiaStudyGroup/). Събираме се всяка седмица, вечер, в [init Lab](http://initlab.org) и се учим чрез практика, примесена с кратки теоретични отклонения. Тези учебни групи са мястото, където реално се трупат знания и където вдигате нивото си.

В момента сбирките се правят четвъртък и петък, от 19:30 ч. до около 22:00 ч. В текущата стая имаме място за около десетина човека на ден. При нужда, можем да си запазим стая и за 25 човека, ако знаем предварително. Достъпът е безплатен.

Групите са основно самообучителни, с напътствия от инструктори. Няма да е фатално, ако се пропускат от време на време. Няма да даваме домашни и няма да очакваме да правите неща вкъщи, сами.

Ако желаете да продължите да учите и искате да се присъедините към групите, направете следното:

1. Ако използвате Facebook, подайте заявка за членство във [Facebook групата](https://www.facebook.com/groups/RailsGirlsSofiaStudyGroup/). Ако не използвате Facebook, присъединете се към [пощенския списък](https://groups.google.com/forum/#!forum/rails-girls-sofia-study-groups). Не пречи да направите и двете.
2. Попълнете името си в графика за текущата седмица, за деня, в който планирате да дойдете. Трябва да знаем, че ще идвате. Графикът се публикува и на двете места от т. 1. Във Facebook обикновено е публикуван като "закачена" публикация и е видим най-горе.

В случай, че се съберат повече от десетина човека за даден ден, ще опитаме да си запазим по-голямото помещение на същото място. Можем да го направим, ако знаем достатъчно рано.

Отново, групите са най-добрият начин да напредвате, редом с други като вас, ако сте избрали този път. Както казахме и на самото събитие, ние не можем да ви занесем до върха, но ако сте готови да стигнете там с двата си крака, ще ви помогнем да намерите пътя.

## Бъдещи събития

На това издание за пръв път бях само организатор, без да съм инструктор. Това беше трудно решение, което трябваше да взема, в името на по-добрата организация на събитието на място, както и за да не ощетявам моите евентуални участнички с липсата си, когато правя други неща.

Организацията на събитието е много и да организирам събития не е от най-силните ми страни. От друга страна, има хора, които се справят блестаящо с това.

Много бих се радвал, ако в организацията на следващи Rails Girls събития се включите и вие – хората от общността. Идеалният за мен вариант е да се грижа единствено за съдържанието, програмата, инструкторите и техническото обезпечение на самото събитие (ток, интернет, звук, проектор) и да не ми се налага да се занимавам със спонсори, кетъринг, зала, печатни материали, комуникация и прочее.

Ако харесвате събитията, ако искате да има следващи издания и ако сте готови да се включите в организацията, свържете се с мен.

## Благодаря

**Вие направихте Rails Girls Sofia 3.0 страхотно!**

Бъдете все така любопитни и смели и не спирайте да изследвате нови територии.
